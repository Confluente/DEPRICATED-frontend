<h1>De Nederlandsche Bank</h1>
<h3>Maak het verschil in het hart van onze economie</h3>
<p><b>Stage lopen of net afgestudeerd? Denk dan eens aan De Nederlandsche Bank (DNB). Bij ons werk je aan vertrouwen en
    financiële stabiliteit. Bijvoorbeeld door toezicht te houden op financiële instellingen, zodat men veilig kan
    blijven lenen en sparen. En om ervoor te zorgen dat pensioenen kunnen worden uitbetaald. </b></p>
<h3>Cultuur</h3>
<p>Je kent ons vast als zakelijk en professioneel. Dat klopt, we nemen onze verantwoordelijkheid en werken nationaal en
    internationaal nauw samen. Wat je misschien nog niet weet is dat de medewerkers van DNB erg trots zijn op hun werk
    en dat de sfeer intern informeel is. Je past bij ons wanneer je je thuis voelt bij mensen die scherp, open,
    betrokken en betrouwbaar zijn, en die dit uitdragen in wie ze zijn en wat ze doen. </p>
<h3>Verschil maken</h3>
<p>Wat je kunt en wie je bent zijn voor ons even belangrijk. Je kunt op je eigen manier het verschil maken in het hart
    van onze economie. Daarvoor krijg je vanaf de start veel verantwoordelijkheden en werk je op het scherp van de
    snede. Zo kan het zijn dat je meewerkt aan het monetaire beleid, meer leert over de werking van financiële markten
    én bijdraagt aan het toezicht op financiële instellingen. In een internationale context ga je direct inhoudelijk aan
    de slag, zodat je je razendsnel ontwikkelt. Bij ons kun je je eigen opleidingstraject uitstippelen en deelnemen aan
    verschillende leertrajecten van de DNB Academie en binnen het Europees Stelsel van Centrale Banken. </p>
<h3>Interesse</h3>
<p>Heb je affiniteit met economie en de financiële sector en ben je maatschappelijk betrokken? Studeer je bijvoorbeeld
    economie, econometrie, rechten, politicologie, internationale betrekkingen, (organisatie)psychologie, wiskunde of
    natuurkunde? Combineer je dit met inzet, creativiteit en daadkracht? Denk dan eens aan onze meewerk- en
    afstudeerstages, startersvacatures of ons traineeship. </p>
<h3>Meer informatie</h3>
<p>Neem voor meer informatie contact op met Robin Pape, campus recruiter via +316 5249 6333, of e-mail naar
    <a>campusrecruitment@dnb.nl</a>. Op <a href="https://werkenbijdnb.nl">werkenbijdnb.nl</a> lees je meer over onze evenementen,
    stageplekken, het traineeship en onze vacatures. Daar kun je ook online solliciteren.
    Kijk ook onze <a href="https://youtu.be/OrP0athEnKo">video</a>!
</p>